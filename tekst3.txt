'blindfluencer' als burgemeester Leiderdorp

Tjarda Struik, ook bekend als de 'blindfluencer', is gisteravond geïnstalleerd als burgemeester van Leiderdorp. De bijna volledig blinde Struik is bekend van TikTok, waar ze haar 200.000 volgers bijpraat over haar dagelijks leven.

De installatie van de 37-jarige VVD'er verliep anders dan andere installaties, meldt Omroep West . Direct nadat commissaris van de koning Jaap Smit de formele procedure had voltooid, vroeg de kersverse burgemeester iedereen in de raadszaal om een blinddoek om te doen. Zo wilde ze de aanwezigen laten voelen hoe het is om vrijwel zonder zicht door het leven te gaan.

"Misschien merkt u het nu al, ik ga wat zachter praten. Want een heleboel dingen komen net wat harder binnen", sprak Struik. "U wordt niet meer afgeleid door wat u ziet. Maar u gaat één ding net iets meer doen: dat is luisteren."