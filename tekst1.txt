Onvoldoende mensen weten dat het het HPV-virus mond-keelholtekanker kan veroorzaken. Dat blijkt uit een onderzoek waarop kno-arts en onderzoeker Femke Verhees promoveert aan het Maastricht UMC.

Een op de drie Nederlanders weet dat het HPV-virus baarmoederhalskanker kan veroorzaken. Maar slechts een op de tien weet dat het ook mond-keelholtekanker kan veroorzaken. Volgens Verhees is het daarom belangrijk dat mensen zich bewust zijn van de risico's, ook medische professionals.

Huisartsen
Want ook huisartsen hebben niet altijd voldoende kennis over HPV. Hoewel de meeste huisartsen op de hoogte zijn van het verband tussen HPV en keelkanker, is bij hen minder bekend dat het vaker bij mannen voorkomt en vooral jonge mensen treft.

Het aantal gevallen van mond-keelholtekanker stijgt, terwijl minder mensen roken. Vooral meer jonge mannen krijgen de ziekte.

HPV staat voor 'humaan papillomavirus'. Het is een heel besmettelijk virus dat makkelijk wordt doorgegeven tijdens seks. Een vaccinatie kan patiÃ«nten beschermen. Daarom kunnen kinderen vanaf 10 jaar de prik tegen het virus krijgen. "Maar als ouders niet bekend zijn met HPV of de gevolgen van een infectie, zullen ze minder snel geneigd zijn om hun kinderen te laten vaccineren", zegt Verhees.

Volgens de arts is het belangrijk dat de ernst van de risico's bekend wordt zodat meer mensen zich tegen HPV laten inenten. In eerste instantie kregen alleen meisjes een prik tegen het virus, maar sinds vorig jaar krijgen ook jongens vanaf 10 jaar 'm.

NOS op 3 legt uit wat dat virus precies is, en waarom ook jongens worden opgeroepen om zich te laten vaccineren: